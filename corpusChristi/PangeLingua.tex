\newHymn
\FirstLine{Pange, lingua, gloriosi}

\pointtrans

\begin{multicols}{2}
\begin{verse}[\versewidth]

\FirstVerse{P}{ange,} lingua, gloriósi \\*
Córporis mystérium,     \\ 
Sanguinísque pretiósi,    \\*  
Quem in mundi prétium     \\
Fructus ventris generósi    \\*
Rex effúdit Géntium.        
\pointtrans                            

\flagverse{2}Nobis datus, nobis natus    \\*
Ex intácta Vírgine,         \\
Et in mundo conversátus,    \\*
Sparso verbi sémine,        \\
Sui moras incolátus         \\*
Miro clausit órdine.        
                            

\flagverse{3}In suprémae nocte coenae     \\*
Recúmbens cum frátribus     \\
Observáta lege plene        \\*
Cibis in legálibus,         \\
Cibum turbae duodénae       \\*
Se dat suis mánibus.        

\flagverse{4}Verbum caro, panem verum    \\*
Verbo carnem éfficit:       \\
Fitque sanguis Christi merum, \\*
Et si sensus déficit,       \\
Ad firmándum cor sincérum   \\*
Sola fides súfficit.        

\flagverse{5}Tantum ergo Sacraméntum     \\*
Venerémur cérnui:           \\
Et antíquum documéntum      \\*
Novo cedat rítui:           \\
Praestet fides suppleméntum \\*
Sénsuum deféctui.           

\flagverse{6}Genitóri, Genitóque         \\*
Laus et jubilátio,          \\
Salus, honor, virtus quoque \\*
Sit et benedíctio:          \\
Procedénti ab utróque       \\*
Compar sit laudátio.
Amen. %Alleluia.             

\end{verse}
\end{multicols}

\Hpoet{St.~Thomas Aquinas}{1225--74}
