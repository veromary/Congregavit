\newHymn
\FirstLine{Adoro devote, latens Deitas}

\begin{verse}[\versewidth]

\FirstVerse{A}{doro} (te) devóte, latens Déitas,\\*
     Quæ sub his figúris vere látitas;  \\*  
     Tibi se cor meum totum súbjicit,     \\*
    Quia te contémplans totum déficit.    
    \pointtrans

\flagverse{2}   Visus, tactus, gustus in te fállitur,  \\*
      Sed audítu solo tuto créditur.      \\*
     Credo quidquid dixit Dei Fílius;     \\*
      Nil hoc verbo veritátis vérius.     

\flagverse{3}       In cruce latébat sola Déitas,      \\*
     At hic latet simul et Humánitas,     \\*
    Ambo tamen credens atque cónfitens,   \\*
     Peto quod petívit latro paénitens.    

\flagverse{4}    Plagas, sicut Thomas, non intúeor:    \\*
       Deum tamen meum te confíteor.      \\*
     Fac me tibi semper magis crédere,    \\*
     In te spem habére, te dilígere.      

\flagverse{5}        O memoriále mortis Dómini!\\*
    Panis vivus, vitam praéstans hómini!\\*
      Præsta meæ menti de te vívere,     \\* 
      Et te illi semper dulce sápere.     

\flagverse{6}        Pie Pelicáne, Jesu Dómine,\\*
      Me immúndum munda tuo sánguine:\\*
      Cujus una stilla salvum fácere   \\*   
    Totum mundum quit ab omni scélere.    

\flagverse{7}     Jesu, quem velátum nunc aspício,\\*
      Oro, fiat illud quod tam sítio:  \\*   
       Ut te reveláta cernens fácie,     \\* 
     Visu sim beátus tuæ glóriæ. Amen     
\end{verse}

\Hpoet{St.~Thomas Aquinas}{1225--74}
