
1. Regina coeli jubila, Gaude Maria.
Jam pulsa cedunt nubila.
Alleluia. Laetare o Maria.

2. Quem digna terris gignere, Gaude Maria.
Vivis resurgit funere.
Alleluia. Laetare o Maria.

3. Sunt fracta mortis spicula, Gaude Maria.
Jesu jacet mors subdita.
Alleluia. Laetare o Maria.

4. Acerbitas solatium, Gaude Maria.
Luctus redonat gaudium.
Alleluia. Laetare o Maria.

5. Turbata sputis lumina, Gaude Maria.
Phoebea vincunt fulgura,
Alleluia. Laetare o Maria.

6. Manum pedumque vulnera, Gaude Maria.
Sunt gratiarum flumina,
Alleluia. Laetare o Maria.

7. Transversa ligni robora, Gaude Maria.
Sunt sceptra regni fulgida.
Alleluia. Laetare o Maria.

8. Lucet arundo purpura, Gaude Maria.
Ut fulva terrae viscera,
Alleluia. Laetare o Maria..

9. Catena, clavi, lancea, Gaude Maria.
Triumphi sunt insignia,
Alleluia. Laetare o Maria..

10. Ergo, Maria, plaudito, Gaude Maria.
Clientibus succurrito,
Alleluia. Laetare o Maria.
